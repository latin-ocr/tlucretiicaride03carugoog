LIBER PRIMUS.

Ad coelumque ferat flammai fulgura rursum.

Quae cum magna modis multis miranda videtur

Gentibus humanis regio, visendaque fertur,

Rebus opima bonis, ¹multa munita virum vi:

Nil tamen hoc habuisse viro praeclarius in se, 730

Nec sanctum magis et mirum carumque, videtur.

Carmina quin etiam divini pectoris ejus

Vociferantur‚ et exponunt praeclara reperta3

Ut vix humana videatur stirpe creatus.
Hic tamen et, supra quos diximus, inferiores

Partibus egregie multis, multoque minores,

Quamquam, multa bene ao divinitus invenientes,

Ex adyto tanquam cordis responsa dedere

Sanctius, et multo certa ratione magis, quam

Pythia, quse tripode ex Phoebi lauroque profatur; 740

Principiis tamen in rerum fecere ruinas,

Et graviter magni magno cecidere ibi casu.

Primum, quod motus, exempto rebus inani,

donatiuum, et res molles rarasque relinquunt,

Aera, solem, ignem, terras, animalia, fruges;

N ec tamen admiscent in eorum corpus inane.

Deinde, quod omnino finem non esse secandis

Corporibus faciunt, neque pausam stare fragori;

N ec prorsum in rebus minimum consistere quidquam:

Quum videamus id extremum cujusque cacumen 750

Esse, quod ad sensus nostros minimum esse videtur ;

Gonjicere ut possis ex hoc, quod cernere non quis,

Extremum quod habent, minimum consistere rebus. .
Huc accedit item, quoniam primordia rerum

Mollia constituunt, quae nos nativa videmus

Esse et mortali cum corpore funditus3 atqui

Debent ad nihilum jam rerum summa reverti,

De nihiloque 'renata vigescere copia rerum:

Quorum utrumque quid a vero jam distet, habebas. q(
Deinde inimica modis multis sunt atque venena 760

Ipsa sibi inter se: quare aut congressa peribunt.

 

