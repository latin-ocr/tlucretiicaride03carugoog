20 Τ. LUORETII

Conceptum summum aetatis pervadere finem;

N am quidvis citius dissolvi posse videmus,

Quam rursus refici: quapropter longa diei

Infinita aetas anteacti temporis omnis,

Quod fregisset adhuc, disturbans dissoluensque‚

ld nunquam reliquo reparari tempore posset:

At nuno nimirum frangendi reddita finis

Certa manet, quoniam refici rem quamque videmus,
Et finita simul generatim tempora rebus

Stare, quibus possint aevi contingere florem.

De molli notura oquae, aeris et ceterum

Huc accedit, uti solidissima materiai
Corpora quum constant, possint tamen omnia reddi
Mollia, quae fiunt, aqua et aer, terra, vapores,
Quo pacto fiant, et qua vi quumque¹ gerantur,
Admixtum quoniam simul est in rebus inane
At eontra, si mollia sint primordia rerum,
Unde queant validi silices ferrumque creari,
N on poterit ratio reddi: nam funditus omnis
Principio fundamenti natura carebit.
Sunt igitur solida pollentia simplicitate;
Quorum condenso magis omnia conciliatu
Arctari possunt, validasque ostendere vires.
Porro, si nulla est frangendis reddita finis
Corporibus, tamen ex aetemo tempore quaeque
N unc etiam superare necesse est corpora rebus,
Quae nondum· clueant ullo tentata periclo.
At quoniam fragili natura praedita constant,
Discrepat, aeternum tempus potuisse manere
Innumerabilibus plagis vexata per aevum.
Denique, jam quoniam generatim reddita finis
Crescendis rebus constat, vitamque tenendi,
Et quid quaeque queant, per foedera naturai,
Quid porro nequeant, sancitum quandoquidem exstat ;

'quaqua MS. ⁸ non dure queant3 MS.

 

