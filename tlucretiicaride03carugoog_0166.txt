arnna quimus ue

Per membra ae venas ut amorem obturet edendi. 870
⁴ Humor item discedit in omnia, quae loca cumque

Poscunt humorem; glomerataque multa vaporis

Corpora, quae stomacho praebent incendia nostro,

Dissipat adveniens liquor, ac restinguit, ut ignem,

- Urere ne possit calor amplius aridus artus.

Sic igitur tibi anhela sitis de corpore nostro

Abluitur, sic expletur jejuna cupido.

De wrote membrorum, idest cumulando. ‘

Nunc qui fiat, uti passus proferre queamus,
Quum volumus, varieque datum sit membra movere,
Et quae res tantum hoc oneris protrudere nostri 880
Corporis insuerit, dicam: tu percipe dicta.
Dico, animo nostro primum simulacra meandi
Accidere, atque animum pulsare, ut diximus ante.
Inde voluntas fit: neque enim facere incipit ullam
Rem quisquam, quam mens providit, quid velit, ante.
Id, quod providet, illius rei constat imago.
Ergo, animus quum sese ita commovet, ut velit ire
Inque gredi, ferit extemplo, quae iu corpore toto
Per membra atque artus animai dissita vis est:
Et facile estfactum, quoniam conjuncta tenetur. 890
Inde ea proporro corpus ferit, atque ite tota
Paulatim moles protruditur atque movetur.
Praeterea tum rarescit quoque corpus, et a'er
Scilicet, ut debet, qui semper mobilis exstat,
Per patefacta venit, penetratque foramina largus,
Et dispergitur ad partes ita quasque minutas
Corporis: hic igitur rebus fit utrimque duabus,
Corpus uti, ut navis velis ventoque, feratur.
N ec tamen illud in his rebus mirabile constat,
Tantula quod tantum corpus corpuscula possint 900
Contorquere, et onus totum convertere nostrum·
Quippe etenim ventus subtili corpore tenuis

erudit agens magnam magno molimine narem,

 

