54 Τ. nucleum

Materia tanto in pelago turbaque alienal 5
Non, ut opinor, habent rationem conciliandi:

Sed, quasi naufragiis magnis multisque coortis,
Disjectare solet magnum mare transtra, guberna ¹,
Antennas, proram, malos, tonsasque, natantes,

Per terrarum omnes oras fluitantia aplustra

Ut videantur, et indicium mortalibus edant,

Infidi maris insidias viresque dolumque

Ut vitare velint, neve ullo tempore credunt,
Subdola quum ridet placidi pellacia ponti:

sic tibi, si finita semel primordia quaedam 5
constitues, aevum debebunt sparsa per omnem
Disjectare aestus diversi materiai:

Nunquam in concilium ut possint compulsa coire,
N ec remorari in concilio, nec crescere adaucta:
Quorum utrumque palam fieri manifesta docet res,
Et res progigni, et genitas procrescere posse:

Esse igitur genere in quovis primordia rerum
Infinita palam est, unde omnia suppeditantur.

N ec superare queunt motus itaque exitiales
Perpetuo, neque in aeternum sepelire salutem ς fi
Nec porro rerum genitales auctificique
Motus perpetuo possunt servare creata.

Sic aequo geritur certamine principiorum

Ex infinito contractum tempore bellum:

N unc hic, nnnc illic superant vitalia rerum,

Et superantur item; miscetur funere vagor,

Quem pueri tollunt visentes luminis oras:

Nec nox ulla diem, neque noctem aurora secuta est,
Quae non audierit mixtos vagitibus aegris

Ploratns‚ mortis comites et funeris atri. t

Illud in his obsignatum quoque rebus habere
Convenit, et memori mandatum mente tenere:

Nil esse, in promptu quorum natura ridetur,
Quod genere ex uno consistat principiorum:

¹ curva cortun MS.

 

