52 Τ. LUCRETII

N am, quod eadem una cujusvis in brevitate
Corporis, inter se multum variare figurae
Non possunt: fac enim, minimis apartibus esse

Corpora prima3 tribus, vel paulo pluribus, auge;
Nempe ubi eas partes unius corporis omnes,

Summa atque ima locans, transmutans dextera laevis, “
¹ Omnimodis expertus eris, quam quisque det ordo
Formarum speciem totius corporis ej us:

Quod superest, si forte voles· variare figuras, 490
Addendum partes alias erit; inde sequetur

Adsimili ratione, alias ut postulet ordo,

si tu forte voles etiam variare figuras.

Ergo formarum novitatem corporis augmen
Subsequitur: quare non est ut credere possis,

Esse infinitis distantia semina formis ;

N e quaedam cogas immani maximitate

Esse3 supra quod jam docui non esse probare.

J am tibi barbaricae vestes, Meliboeaque fulgens
Purpura, Thessalico concharum tinctat colore, et 500
Aurea pavonum ridenti imbuta lepore
Saecla, novo rerum superata colore, jacerent ;

Et contemptus odor smyrna, mellisque sapores;
Et cycnea mele Phoebeaque, daedala chordis,
Carmina consimili ratione oppresso silerent 3
Namque aliis aliud prestantius exereretur.

Cedere item retro possent in deteriores
Omnia sic partes, ut diximus in meliores.

Namque aliis aliud retro quoquc tetrius esset
Naribus, auribus, atque oculis, orisque sapori. 510

Quae quoniam non sunt in rebus reddita, certa et
Finis utrimque tenet summam ; fateare necesse est,
Materiam quoque finitis differre figuris.

Denique ab ignibus ad gelidas hiemisque pruinas
Finitum est, retroque pari ratione remensum est.
Omnis enim calor ac frigus; mediique tepores

¹ vales: MS. ttectae MS.

 

